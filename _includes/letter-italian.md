Il 15 Marzo 2012, Bassel Khartabil è stato messo in carcere a seguito di una serie di arresti nel distretto di Mazzeh a Damasco. Da allora, la sua famiglia non ha ricevuto alcuna spiegazione sul suo arresto o informazione riguardo la sua sorte. Comunque, la sua famiglia ha recentemente appreso da ex detenuti del braccio di sicurezza di Kafer Sousa, Damasco, che Bassel è detenuto in questa prigione.

Bassel Khartabil, siriano-palestinese di 31 anni, è un rispettato ingegnere informatico specializzato nello sviluppo di software open source, che rende un importante contributo allo sviluppo di Internet. Ha avviato la sua carriera dieci anni fa in Siria, lavorando come direttore tecnico per un certo numero di aziende locali su progetti culturali come il ripristino del sito archeologico di Palmyra e per la rivista Forward Syria.

Da allora, Bassel è divenuto noto in tutto il mondo per il suo forte impegno sul web aperto, insegnando agli altri la tecnologia e contribuendo con la sua libera esperienza ad aiutare il mondo. Bassel è il capo progetto di un software aperto open source chiamato Aiki Framework. E&#8217; ben conosciuto nelle comunità tecniche online come volontario per importanti progetti internet come le Creative Commons (http://www.creativecommons.org), Mozilla Firefox (http://www.mozilla.org), Wikipedia (http://www.wikipedia.org), Open Clip Art Library (http://www.openclipart.org), Fabricatorz (http://www.fabricatorz.com) e Sharism (http://www.sharism.org

Dal suo arresto, il prezioso volontariato di Bassel, sia in Siria che nel resto del mondo, è stato interrotto. La sua assenza è stata dolorosa per le comunità che dipendono da lui. In più, la sua famiglia e la sua finanzata che doveva sposare ad Aprile scorso, vivono una lunga attesa.

Bassel Khartabil da molti mesi è ingiustamente in carcere, senza un processo o senza che alcuna accusa sia stata mossa contro di lui.

Noi, i firmatari della campagna #FREEBASSEL, richiediamo informazioni immediate sulle sue condizioni di detenzione, sulla sua salute ed il suo stato psicologico.

Chiediamo al Governo Siriano di liberare immediatamente Bassel Khartabil, membro della comunità, futuro marito, figlio di genitori amorevoli e rispettato sviluppatore software.
